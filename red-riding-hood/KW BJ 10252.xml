<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Hans en Grietje ; Roodkapje ; Tafeltje dek je, ezeltje strek je</title>
        <author>Jacob Ludwig Carl Grimm; 1785-1863</author>
        <author>Wilhelm Carl Grimm; 1786-1859</author>
        <respStmt>
          <resp>Transcribed by</resp>
          <name>Folgert Karsdorp</name>
          <name>Marten van der Meulen</name>
        </respStmt>
        <respStmt>
          <resp>Encoded by</resp>
          <name>Folgert Karsdorp</name>
        </respStmt>
      </titleStmt>
      <publicationStmt>
        <publisher>Meertens Institute / Radboud University</publisher>
        <pubPlace>Amsterdam / Nijmegen</pubPlace>
        <date>2016-04-14</date>
        <idno>DRRH0176</idno>
      </publicationStmt>
      <notesStmt>
        <note>Datering oude spelling, schatting</note>
      </notesStmt>
      <sourceDesc>
        <biblFull>
          <titleStmt>
            <title>Hans en Grietje ; Roodkapje ; Tafeltje dek je, ezeltje strek je</title>
            <author>Jacob Ludwig Carl Grimm; 1785-1863</author>
            <author>Wilhelm Carl Grimm; 1786-1859</author>
          </titleStmt>
          <publicationStmt>
            <publisher>[S.l. s.n ]</publisher>
            <date>[193-?]</date>
          </publicationStmt>
          <sourceDesc>
            <p>No source: this is an original work</p>
          </sourceDesc>
        </biblFull>
      </sourceDesc>
    </fileDesc>
  </teiHeader>
  <text>
    <body>
      <div>
        <p>Roodkapje</p>
        <p>Daar was lang geleden eens een meisje. Door iedereen, die haar kende, werd dit meisje Roodkapje genoemd. Dat kwam, omdat zij altijd een rood mutsje droeg, dat haar grootmoeder voor haar gemaakt had.</p>
        <p>Op zekere dag riep de moeder van Roodkapje het meisje bij zich en zei:</p>
        <p>- Och, Roodkapje, ga eens even met dit mandje eieren naar grootmoeder, maar denk er om, dat je onderweg geen bloempjes in het bosch plukt!</p>
        <p>Roodkapje nam het mandje aan de arm en ging op weg. Grootmoeder, die een poosje geleden ziek geworden was, woonde in een aardig huisje, aan de andere kant van den weg. Roodkapje ging graag naar grootmoeder, want meestal had grootmoeder in haar oude trommeltje lekkere koeken. Onderweg vergat Roodkapje de belofte, die ze moeder gedaan had, en ze ging toch in het bosch bloemen plukken. Ze hield ook zooveel van bloemetjes!</p>
        <p>Plotseling hoorde ze zich bij de naam noemen.</p>
        <p>- Roodkapje!</p>
        <p>Het kind draaide zich om en zag naast zich een groote wolf.</p>
        <p>- Goedendag, meneer de wolf, antwoordde Roodkapje onbevangen.</p>
        <p>- Waar gaat de reis heen? vroeg de wolf.
- Naar grootmoeder, die ligt ziek te bed, vertelde Roodkapje.
- Zoo, lachte de wolf, nou, doe mijn groeten dan maar aan grootmoeder!</p>
        <p>En de wolf verdween. Maar wat deed de schavuit? Hij ging zoo snel als zijn vier pooten hem dragen konden, naar het huisje van de oude vrouw, en.... slikte haar met huid en haar naar binnen. Toen zette hij grootmoeders slaapmuts op, en kroop in haar bed.</p>
        <p>Een half uurtje later kwam Roodkapje binnen.</p>
        <p>- Dag grootmoeder!
- Dag kindje.
- Grootmoeder, hier zijn eieren van moeder, en bloemen van mij!
- Wel, wel, dat is lief.</p>
        <p>Roodkapje kwam naderbij, en vond, dat haar grootmoeder er toch wel vreemd uitzag.</p>
        <p>- Grootmoeder, zei Roodkapje verwonderd, wat heb je een groote ooren.
- Dat is om beter te kunnen hooren.
- Grootmoeder, wat heb je een groote oogen!
- Dat is om beter te kunnen zien!
- Grootmoeder, wat heb je een groote harige handen.
- Dat is om je beter te kunnen vasthouden.
- Grootmoeder wat heb je een groote mond.
- Dat is om je beter te kunnen.... opeten!</p>
        <p>En de wolf greep Roodkapje beet, die hij dadelijk begon te verslinden. Spoedig viel de wolf, die die dag veel meer gegeten had dan gewoonlijk, in een diepe slaap.</p>
        <p>De jager, die ook in het bosch woonde, kwam toevallig langs, en bedacht, dat hij weleens kon hooren hoe het met de oude grootmoeder ging. Hij stapte naar binnen, en vond, tot zijn onuitsprekelijke verbazing en schrik, in plaats van grootmoeder.... de wolf, waarop hij al lang jacht gemaakt had, in het bed liggen!</p>
        <p>Vlug greep hij zijn geweer om het beest dood te schieten. Maar hij bedacht zich! Want waar was grootmoeder? Stel eens voor, dat het monster de oude vrouw ingeslikt had?</p>
        <p>Hij nam zijn vlijmscherpe mes, en sneed behoedzaam de buik van den wolf open. En zie.... daar kwam Roodkapje voor de dag, die met een angstig stemmetje klaagde:</p>
        <p>- O, wat was dat een akelig donker kamertje!</p>
        <p>En na Roodkapje kwam ook grootmoeder ongedeerd uit de buik van den wolf te voorschijn.</p>
        <p>Zoo keerde zich alles nog ten goede, maar Roodkapje nam zich voor nooit weer het bosch in te gaan wanneer zij moeder beloofd had dit niet te zullen doen.</p>
      </div>
    </body>
  </text>
</TEI>
