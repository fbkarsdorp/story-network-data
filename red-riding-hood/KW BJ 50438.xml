<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>De zes mooiste ! 6 bekende sprookjes</title>
        <author>Hendrik de Wolf; 1898-1989</author>
        <author>Frits Adolph Oscar van Bemmel; 1898-1981</author>
        <respStmt>
          <resp>Transcribed by</resp>
          <name>Folgert Karsdorp</name>
          <name>Marten van der Meulen</name>
        </respStmt>
        <respStmt>
          <resp>Encoded by</resp>
          <name>Folgert Karsdorp</name>
        </respStmt>
      </titleStmt>
      <publicationStmt>
        <publisher>Meertens Institute / Radboud University</publisher>
        <pubPlace>Amsterdam / Nijmegen</pubPlace>
        <date>2016-04-14</date>
        <idno>DRRH0193</idno>
      </publicationStmt>
      <notesStmt>
        <note>Japanse binding, los ingeplakte platen K nummer 744 Datering op basis van het K-nummer tussen 1941 en 1947 geschat, drukker ontleend aan K-nummer-lijst Makaske Links onderaan op de kaft een vignetje met daarin 'Multicolor', en onderaan elk van de zes kleurenplaten 'N.V. Multicolor'</note>
      </notesStmt>
      <sourceDesc>
        <biblFull>
          <titleStmt>
            <title>De zes mooiste ! 6 bekende sprookjes</title>
            <author>Hendrik de Wolf; 1898-1989</author>
            <author>Frits Adolph Oscar van Bemmel; 1898-1981</author>
          </titleStmt>
          <publicationStmt>
            <publisher>[S.l. s.n. ]</publisher>
            <date>[ca.1943]</date>
          </publicationStmt>
          <sourceDesc>
            <p>No source: this is an original work</p>
          </sourceDesc>
        </biblFull>
      </sourceDesc>
    </fileDesc>
  </teiHeader>
  <text>
    <body>
      <div>
        <p>ROODKAPJE</p>
        <p>Moeder had haar nog zó gewaarschuwd! “Denk er om, ga niet door het bos hoor!” had ze gezegd, toen ze het mandje met allerlei lekkere dingen vulde, die Roodkapje aan haar zieke Grootmoeder moest brengen. “Loop liever wat om, dan dat je door het bos gaat, want anders kom je misschien de boze wolf tegen!” Roodkapje had Moeder beloofd niet door het bos te gaan, maar… zoals het wel meer gaat met kindertjes, ze vergat het en koos toch de weg door het bos.</p>
        <p>Toen ze een paar bloemen plukte stond opeens de wolf voor haar, die met de liefste stem, die hij kon maken, zei: “Dag Roodkapje waar gaat de reis naar toe?" “Naar Grootmoeder," zei Roodkapje. “Ze is ziek en nu moet ik haar van moeder wat lekkers brengen!" De sluwe wolf vroeg, waar haar Grootmoeder dan wel woonde en toen ze alles precies had uitgelegd, nam hij haastig afscheid van haar en... holderdebolder... rende hij naar het huisje van de zieke, oude vrouw.</p>
        <p>Hij klopte en een zwakke stem vroeg: “Wie is daar?" “Roodkapje, Grootmoeder!" zei de wolf. “Goed kindlief! Trek maar aan het touw en de deur gaat open!” Dat deed de wolf; hij rende naar binnen en met een paar happen had hij Grootmoeder opgeslokt! Toen ging hij in het bed liggen, deed Grootmoeders nachtmuts en bril op en wachtte op de dingen, die komen zouden.</p>
        <p>Daar werd geklopt! “Wie is daar?" vroeg de wolf. “Roodkapje, Grootmoe!" “Goed kind. Trek maar aan het touw en dan gaat de deur open!” Roodkapje ging het huisje binnen en stapte op Grootmoeders bed af. Ze zette grote ogen op! Wat zag Grootmoeder er vreemd uit! “Grootmoeder!” zei ze, toen ze op het krukje naast het bed zat, “wat hebt U grote oren!” “Dat is om je beter te kunnen horen," antwoordde de wolf. “En wat hebt U grote ogen!” “Dat is om je beter te kunnen zien !" “En... wat hebt U een grote mond !" “Dat is... om je beter op te kunnen eten!!!” En hap! In één slok had hij ook Roodkapje naar binnen gewerkt!  Daarna viel de verzadigde wolf in een diepe slaap.</p>
        <p>Roodkapjes moeder werd ongerust omdat haar meisje zo lang uitbleef. Ze vroeg een jager om eens naar het huisje van Grootmoeder te gaan en toen die daar kwam, begreep hij dadelijk wat er gebeurd was. Hij maakte de buik van de wolf open en gelukkig!… daar kwamen Grootmoeder en Roodkapje weer levend tevoorschijn.</p>
        <p>De jager vulde de buik van de wolf met zware stenen en toen het lelijke beest later in het bosmeer wilde drinken, rolden al de stenen naar voren, zodat hij in het water viel en verdronk.</p>
        <p>Roodkapje had een goede les gehad en deed voortaan precies wat moeder zei.
Want moeder weet het toch altijd beter dan kleine peuters!</p>
      </div>
    </body>
  </text>
</TEI>
