<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Roodkapje</title>
        <author>Anonymous</author>
        <respStmt>
          <resp>Transcribed by</resp>
          <name>Folgert Karsdorp</name>
          <name>Marten van der Meulen</name>
        </respStmt>
        <respStmt>
          <resp>Encoded by</resp>
          <name>Folgert Karsdorp</name>
        </respStmt>
      </titleStmt>
      <publicationStmt>
        <publisher>Meertens Institute / Radboud University</publisher>
        <pubPlace>Amsterdam / Nijmegen</pubPlace>
        <date>2016-04-14</date>
        <idno>DRRH0149</idno>
      </publicationStmt>
      <notesStmt>
        <note/>
      </notesStmt>
      <sourceDesc>
        <biblFull>
          <titleStmt>
            <title>Roodkapje</title>
            <author>Anonymous</author>
          </titleStmt>
          <publicationStmt>
            <publisher>Aartselaar Zuidnederlandse uitgeverij Harderwijk Centrale uitgeverij</publisher>
            <date>[1977]</date>
          </publicationStmt>
          <sourceDesc>
            <p>No source: this is an original work</p>
          </sourceDesc>
        </biblFull>
      </sourceDesc>
    </fileDesc>
  </teiHeader>
  <text>
    <body>
      <div>
        <p>Er was eens een meisje dat bijna altijd lief en vriendelijk was. Iedereen noemde haar Roodkapje. Dat was omdat ze altijd een rood kapje op had. Op een keer was de oma van Roodkapje een beetje ziek. Moeder had het te druk om op zieken bezoek te gaan. Roodkapje stelde toen voor haar oma wat lekkers te brengen. Dat mocht. Moeder pakte wat lekkers in en waarschuwde haar kind voor de boze wolf.</p>
        <p>Opgewekt en blij huppelde Roodkapje over het bospad. Toen ze een eindje had gelopen, zag ze wat bloemen langs het pad. Ze had er net een paar voor haar oma geplukt, toen de wolf voor haar stond. Roodkapje schrok, maar de wolf zei vriendelijk: “Dag meisje! Wie ben je? Wat doe je hier en waar ga je heen ?” Roodkapje was snel over de schrik heen en zei dat ze Roodkapje heette en op weg was naar oma.</p>
        <p>“Pluk nog maar wat bloemen voor je oma,” stelde de wolf voor en verdween weer in het bos. Hij holde zo hard hij kon naar het huisje van de grootmoeder.
Roodkapje snapte er niet veel van. De wolf was aardig tegen haar geweest. Hij had haar niets gedaan. Een vogel probeerde Roodkapje te vertellen dat de wolf vast van plan was om haar oma op te eten. Roodkapje hoorde de vogel wel, maar ze verstond hem niet.</p>
        <p>Ondertussen was de wolf bij het huisje van de oma van Roodkapje aangekomen. Hij gaf een ruk aan de bel. Uit de brievenbus hing een touwtje. De wolf hoorde een zwakke stem die riep: “Trek maar aan het touwtje. De deur gaat dan vanzelf open.” Met een valse grijns op zijn snuit trok de wolf de deur open. Snel sprong hij naar het bed van de oude vrouw. In één hap at hij de oma van Roodkapje op.</p>
        <p>De wolf zette de bril en de muts van oma op en ging in haar bed liggen. Even later stond Roodkapje voor de deur en belde aan. De wolf verdraaide zijn stem en zei dat ze naar binnen mocht komen. Wat schrok Roodkapje toen ze naar het bed keek! Oma zag er zo raar uit! Net toen ze merkte dat daar de wolf lag, viel het dier haar aan. Met huid en haar at hij Roodkapje in één hap op.</p>
        <p>Een eind verder zat de jager. Hij praatte tegen zijn hond. Hij vertelde hem over de oma van Roodkapje. Toen stond hij op en liep op haar huisje toe. Hij wilde op ziekenbezoek. Toen hij bij het huisje kwam, hoorde hij gesnurk, Hij dacht: “Grootmoeder snurkt nooit, Er klopt iets niet.” Hij laadde zijn geweer. Heel voorzichtig ging hij naar de deur die op een kier stond. Stil gluurde hij de kamer in. Daar lag de wolf. Hij sliep. Hij snurkte ook! De jager duwde de deur verder open en stapte het huisje binnen. De vloer kraakte en de wolf schoot wakker.</p>
        <p>Grommend kwam hij overeind, maar toen hij het geweer van de jager zag, kermde hij van angst. Kalm legde de jager aan. Het schot ging af. Raak! De wolf viel dood achterover. De jager doorzocht meteen het huis, maar hij kon niemand vinden.</p>
        <p>De jager bedacht zich niet en trok zijn mes. In één haal sneed hij de buik van de wolf open en daar kwamen Roodkapje en haar oma te voorschijn. Ze mankeerden helemaal niets. Wat waren ze blij! Roodkapje en oma vielen elkaar overgelukkig in de armen. De jager werd natuurlijk ook bedankt, want als hij er niet geweest was, zou het slecht afgelopen zijn met Roodkapje en haar lieve oma.</p>
      </div>
    </body>
  </text>
</TEI>
