<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Roodkapje verteld in Gero zilvium</title>
        <author>Georg Nilsson</author>
        <author>Jacob Ludwig Carl Grimm; 1785-1863</author>
        <author>Wilhelm Carl Grimm; 1786-1859</author>
        <respStmt>
          <resp>Transcribed by</resp>
          <name>Folgert Karsdorp</name>
          <name>Marten van der Meulen</name>
        </respStmt>
        <respStmt>
          <resp>Encoded by</resp>
          <name>Folgert Karsdorp</name>
        </respStmt>
      </titleStmt>
      <publicationStmt>
        <publisher>Meertens Institute / Radboud University</publisher>
        <pubPlace>Amsterdam / Nijmegen</pubPlace>
        <date>2016-04-14</date>
        <idno>DRRH0346</idno>
      </publicationStmt>
      <notesStmt>
        <note>Illustraties van Georg Nillson Bewerking van het sprookje van de gebroeders Grimm. - Omslagtitel Datering volgens Veldheer-Kanters; naam illustrator volgens Gero Museum Kadoboekje bij Gero-kinderbestek. De plaatjes werden afgebeeld op de diverse artikelen</note>
      </notesStmt>
      <sourceDesc>
        <biblFull>
          <titleStmt>
            <title>Roodkapje verteld in Gero zilvium</title>
            <author>Georg Nilsson</author>
            <author>Jacob Ludwig Carl Grimm; 1785-1863</author>
            <author>Wilhelm Carl Grimm; 1786-1859</author>
          </titleStmt>
          <publicationStmt>
            <publisher>[S.l.] Gero</publisher>
            <date>[ca.1960]</date>
          </publicationStmt>
          <sourceDesc>
            <p>No source: this is an original work</p>
          </sourceDesc>
        </biblFull>
      </sourceDesc>
    </fileDesc>
  </teiHeader>
  <text>
    <body>
      <div>
        <p>Roodkapje</p>
        <p>Ze woonde aan de rand van het bos, in een klein dorpje: een klein meisje met een vuurrood mutsje op haar blonde krullen. Daarom noemde men haar "Roodkapje".... De grootmoeder van het aardige meisje woonde op enkele kilometers afstand in het grote bos en ze vond het fijn als Roodkapje haar zo nu en dan een bezoekje kwam brengen, want ze was altijd alleen. De moeder van Roodkapje gaf haar dan meestal een mandje met eetwaren mee.</p>
        <p>Op een stralende dag mocht Roodkapje weer eens naar haar grootmoeder om haar van de heerlijkste dingen te brengen. "Breng dit maar gauw naar grootmoeder, want ze is een beetje ziek en zal er wel erg naar verlangen", zei moeder, "en denk erom, vlug doorstappen en geen bloemen plukken onderweg, anders zou je kunnen verdwalen.... want in dit bos staan geen wegwijzers".</p>
        <p>"Ja moeder, ik zal goed oppassen en rechtdoor lopen", antwoordde Roodkapje en zo stapte ze met haar mandje heen.</p>
        <p>Toen ze al geruime tijd gelopen had, kon ze het echter niet nalaten om met verlangen naar de duizenden bloemen te kijken en er ééntje te plukken.... Dat was toch niet erg.... bovendien zou grootmoeder dat fijn vinden. Wacht, die éne nog, dat blauwe klokje en dáár dat geeltje.... en ginds dat rooie bloemetje,.... dat kon ze niet laten staan! En spoedig had Roodkapje een hele bos bloemen geplukt en merkte ze niet dat ze toch verdwaald was....</p>
        <p>Plotseling dook er vanachter een spar een grote hond (dat dacht ze tenminste) te voorschijn, die blijkbaar belangstelling koesterde voor het meisje. "Dag Roodkapje", zei hij met een vleiende stem, "waar ga je naar toe?", vroeg hij terwijl hij een eindje met haar opliep.</p>
        <p>"Ik ben op weg naar m'n grootmoeder, die ergens daarginds bij de drie bomen woont in een aardig huisje". "Wat heb je een mooie bloemen geplukt!" sprak de wolf (want die was het) "een prachtige ruiker, daar zal grootmoeder blij mee zijn; kijk daar staan nog meer mooie", vervolgde de wolf op valse toon.... en Roodkapje plukte nog veel meer bloemen, tot ze ze haast niet meer dragen kon.</p>
        <p>Inmiddels was de sluwe wolf stiekem in het struikgewas verdwenen in de richting van grootmoeder.... Al spoedig dook het huisje voor hem op en sloop hij erheen. "Drie bomen staan erbij", dacht hij bij zichzelf, "en een hek staat er ook omheen".... Daar moet ik m'n slag slaan.... die onschuldige Roodkapje wist niet wie ik was, anders had ze het vast niet verteld".</p>
        <p>Behoedzaam kwam hij naderbij, en drukte op de bel.</p>
        <p>"Wie is daar?", riep grootmoeder, die ziek te bed lag. "Roodkapje", zei de wolf met een lief zacht stemmetje.... "Kom maar binnen", antwoordde grootje, blij dat haar kleinkind kwam. De wolf liep naar het bed om in één verschrikkelijke grote hap de arme grootmoeder op te slokken!</p>
        <p>Daarna trok hij haar kleren aan en ging in het bed liggen.... Roodkapje bereikte inmiddels ook het huis van haar Oma en vond het vreemd, dat ze de deur open vond.... "Nee maar, grootmoeder, wat heeft U een grote oren"! zei ze een beetje angstig. "Dan kan ik je goed horen", sprak grootmoeder met diepe stem....</p>
        <p>"En wat heeft U een grote ogen"! "Dat is om je goed te zien", zei de wolf.... "Maar wat heeft U een grote mond"! "Dan kan ik je goed opeten", riep de wolf, sprong uit het bed en slokte ook het meisje op! Hij werd er ontzettend dik van....</p>
        <p>Toen ging hij weer in bed liggen, viel in slaap en begon heel hard te snurken. Gelukkig liep er juist een jager voorbij. Hij zag de deur openstaan en dacht: "Wat snurkt die oude vrouw vreselijk, dat is vast niet in orde, ik zal maar eens gaan kijken!"</p>
        <p>Zachtjes kwam hij binnen en ging naar het bed.</p>
        <p>"Zo, boosdoener", zei hij, toen hij de wolf zag liggen, ik ben blij, dat ik je vind. Nu kan je me niet meer ontlopen".</p>
        <p>Eén klap met zijn geweer op de grote kop.... en dood was het ondier, dat zoveel kwaad had gedaan.</p>
        <p>Voorzichtig knipte de jager de buik van het grote beest open en al spoedig zag hij het rode kapje van het kleine meisje en kwam ook grootmoeder te voorschijn.</p>
        <p>Hoewel ze het in de buik van de boze wolf ontzettend benauwd hadden gehad, leefden ze allebei nog.</p>
        <p>Weldra zaten ze gezellig om de tafel. Roodkapje vertelde alles en begreep nu goed hoe dom ze was geweest om haar belofte aan moeder niet te houden. Voortaan zou ze niet afdwalen en op zijwegen gaan om bloemen te plukken, maar regelrecht doorstappen!....</p>
      </div>
    </body>
  </text>
</TEI>
