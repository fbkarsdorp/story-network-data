<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>De allermooiste sprookjes voor het slapen gaan Belle en het beest Hans en Grietje Roodkapje</title>
        <author>Anonymous</author>
        <respStmt>
          <resp>Transcribed by</resp>
          <name>Folgert Karsdorp</name>
          <name>Marten van der Meulen</name>
        </respStmt>
        <respStmt>
          <resp>Encoded by</resp>
          <name>Folgert Karsdorp</name>
        </respStmt>
      </titleStmt>
      <publicationStmt>
        <publisher>Meertens Institute / Radboud University</publisher>
        <pubPlace>Amsterdam / Nijmegen</pubPlace>
        <date>2016-04-14</date>
        <idno>DRRH0402</idno>
      </publicationStmt>
      <notesStmt>
        <note>Omslagtitel ISBN is door uitgever ook toegekend aan boeken met dezelfde overkoepelende titel maar met als inhoud 3 andere verhalen</note>
      </notesStmt>
      <sourceDesc>
        <biblFull>
          <titleStmt>
            <title>De allermooiste sprookjes voor het slapen gaan Belle en het beest Hans en Grietje Roodkapje</title>
            <author>Anonymous</author>
          </titleStmt>
          <publicationStmt>
            <publisher>Sint-Niklaas Flash</publisher>
            <date>cop. 2003</date>
          </publicationStmt>
          <sourceDesc>
            <p>No source: this is an original work</p>
          </sourceDesc>
        </biblFull>
      </sourceDesc>
    </fileDesc>
  </teiHeader>
  <text>
    <body>
      <div>
        <p>Roodkapje</p>
        <p>Er was eens een klein meisje, dat met haar moeder en haar vader in een huisje aan de rand van het bos woonde. Haar vader was houthakker en werkte de hele dag door in het bos, waar hij bomen neerhaalde.</p>
        <p>In het midden van het bos was er nog een huisje. Daar woonde de grootmoeder van het meisje. De oude vrouw hield veel van haar kleindochter, en op een dag maakte ze voor haar een rode mantel met een rode kap. De mantel was zo mooi, dat het meisje hem altijd droeg. Daarom noemde iedereen haar Roodkapje.</p>
        <p>Op een dag werd grootmoeder ziek, dus bakte Roodkapjes moeder een heerlijke cake en maakte ze wat verse boter, om haar beter te laten voelen. "Roodkapje", riep ze. "Breng deze cake en deze boter naar grootmoeders huisje. Een bezoek van jou zal haar zeker goed doen!"</p>
        <p>Dus nam Roodkapje het mandje, wuifde nog eens naar haar moeder en ging op weg, langs het pad. Ze was nog niet ver toen ze een wolf tegenkwam.
"Goedemorgen, Roodkapje. Wat zit er in je mandje?" "Een beetje verse boter en een cake", antwoordde het kleine meisje. "Het is voor mijn grootmoeder, die in het bos woont. Ze is ziek en ze moet wat opgevrolijkt worden." De wolf likte langs zijn lippen. "Wat zou ik dit meisje graag opeten", giechelde hij. "Roodkapje," zei de sluwe wolf, we gaan samen je grootmoeder bezoeken en haar opvrolijken. Wie er het eerst is!" En toen zei hij nog: "Als je deze weg volgt, kun je allemaal prachtige bloemen plukken! Ik zal een langere weg zoeken. Dan zullen we zien wie er het eerst bij grootmoeders huisje aankomt!" Roodkapje vond dat geen slecht idee, en dus volgde ze de weg die de wolf haar had aangewezen. Toen ze nog maar net uit het zicht verdwenen was, rende de slechte wolf zo vlug als hij kon weg.</p>
        <p>Roodkapje wandelde over het pad en plukte nog wat bloemen voor haar grootmoeder. De wolf daarentegen kende elk geheim weggetje en alle binnenwegen in het bos. Hij rende zo vlug, dat de dieren hem niet eens opmerkten. Even later kwam hij bij grootmoeders huisje. Hij klopte op de deur. "Wie is daar?" riep grootmoeder vanuit haar bed. "Ik ben het, Roodkapje", antwoordde de wolf met zijn zachtste stem. "Trek maar aan het touwtje, dan gaat de deur vanzelf open", zei het oude vrouwtje. De wolf sprong binnen en schrokte grootmoeder in één hap naar binnen! Hij keek de slaapkamer rond, vond één van grootmoeders extra nachtjaponnen en haar slaapmuts, en deed die zo vlug mogelijk aan. Daarna trok hij de gordijnen dicht, sprong in bed en wachtte op Roodkapje.</p>
        <p>Uiteindelijk kwam Roodkapje bij het huisje aan en klopte op de deur. "Wie is daar?" vroeg de wolf, die probeerde te klinken zoals grootmoeder. "Ik ben het, Roodkapje. Ik breng je wat cake en verse boter." De wolf grijnsde. "Trek maar aan het touwtje, dan gaat de deur vanzelf open", zei hij met een hese stem. Roodkapje ging naar binnen. "Je klinkt heel vreemd", zei Roodkapje. "Ik ben verkouden, liefje!" antwoordde de wolf. "Kom wat dichter, zodat ik je kan zien." Roodkapjes ogen begonnen langzaam aan de donkere kamer te wennen. Ze schrok toen ze haar grootmoeder zag. "Grootmoeder, wat heb je sterke armen!" zei ze. "Dat is om je beter te kunnen knuffelen", antwoordde de wolf. "Grootmoeder, wat heb je grote oren", zei Roodkapje. "Dat is om je beter te kunnen horen", riep de wolf. "Grootmoeder, wat heb je grote ogen!" zei ze, terwijl ze naar de wolf keek. "Dat is om je beter te kunnen zien", grinnikte de wolf. "Grootmoeder, wat heb je grote tanden!" riep Roodkapje bang. "Dat is om je beter te kunnen OPETEN!", snauwde de wolf. Hij gooide de lakens weg, sprong uit bed en at Roodkapje in een hap op. Met een volle buik kroop hij weer op bed. Het duurde niet lang of hij begon hard te snurken.</p>
        <p>Een jager die in de buurt was hoorde het luide gesnurk. Hij wist meteen dat er iets niet klopte. Hij greep zijn enorme bijl en rende naar het huisje. "Wie we daar hebben", zei hij toen hij de wolf op grootmoeders bed zag liggen. De dappere jager sneed de buik van de wolf voorzichtig open met zijn zakmes, en wie kwam daar uitgekropen? Roodkapje en haar grootmoeder! Ze waren gered! Daarna vulde de jager de buik van de wolf met zware stenen en naaide die weer dicht. Toen de wolf enkele uren later wakker werd, kon hij zich niet meer bewegen. Hij wilde wegrennen, maar door de zware stenen in zijn buik, viel hij op de grond en ging hij dood.</p>
        <p>En Roodkapje zou nooit meer van het pad afgaan en meteen naar grootmoeders huisje wandelen zoals moeder het gezegd had!</p>
      </div>
    </body>
  </text>
</TEI>
