<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Roodkapje</title>
        <author>Anonymous</author>
        <respStmt>
          <resp>Transcribed by</resp>
          <name>Folgert Karsdorp</name>
          <name>Marten van der Meulen</name>
        </respStmt>
        <respStmt>
          <resp>Encoded by</resp>
          <name>Folgert Karsdorp</name>
        </respStmt>
      </titleStmt>
      <publicationStmt>
        <publisher>Meertens Institute / Radboud University</publisher>
        <pubPlace>Amsterdam / Nijmegen</pubPlace>
        <date>2016-04-14</date>
        <idno>DRRH0010</idno>
      </publicationStmt>
      <notesStmt>
        <note/>
      </notesStmt>
      <sourceDesc>
        <biblFull>
          <titleStmt>
            <title>Roodkapje</title>
            <author>Anonymous</author>
          </titleStmt>
          <publicationStmt>
            <publisher>[Aartselaar ; Harderwijk] Deltas</publisher>
            <date>[1989]</date>
          </publicationStmt>
          <sourceDesc>
            <p>No source: this is an original work</p>
          </sourceDesc>
        </biblFull>
      </sourceDesc>
    </fileDesc>
  </teiHeader>
  <text>
    <body>
      <div>
        <p>roodkapje</p>
        <p>er was eens een meisje, dat meisje had altijd een rood kapje op. daarom noemden de mensen haar roodkapje. zij woonde in een huis aan de rand van het bos. op een dag zei moeder tegen haar: “grootmoeder is ziek. hier is een mand met brood, koek en wijn. wil jij dat allemaal naar grootmoeder brengen ?”
roodkapje wilde meteen al op weg gaan. voor ze vertrok, gaf moeder haar nog een goede raad. ze zei: “blijf op de weg en ga niet dwalen door het bos.”
roodkapje beloofde dat ze deze raad zou opvolgen en ging op pad.</p>
        <p>de grootmoeder woonde diep in het bos. na een poosje kwam roodkapje de wolf tegen. de wolf zei : " dag roodkapje, waar ga je heen ?" "ik ga naar grootmoeder," zei roodkapje. “zo, zo,” zei de “waar woont grootmoeder dan wel?” “ze woont in een huisje achter drie dikke bomen,” vertelde roodkapje. “grootmoeder vindt het heel fijn als je een bos bloemen meebrengt,” zei de wolf weer, “verderop in het bos zijn heel mooie bloemen !” roodkapje vergat wat haar moeder had gezegd. ze bleef niet op het pad. ze liep het bos in om bloemen te plukken.</p>
        <p>terwijl roodkapje bloemen aan het plukken was, holde de wolf naar het huis van grootmoeder, hij klopte aan. “wie is daar?” vroeg een zwakke stem. “ik ben roodkapje !” riep de wolf met een hoog stemmetje, toen zei grootmoeder: “ik lig in bed en kan niet opstaan, de sleutel van de deur ligt onder de mat. pak hem maar en doe de deur open.” dat liet de wolf zich geen twee keer zeggen, hij pakte de sleutel, stak hem in het slot en deed de deur open. hij holde het huis in en at grootmoeder in een hap op. toen zette hij de slaapmuts van grootmoeder op zijn ruige kop en stapte haar bed in. daar lag hij te wachten.</p>
        <p>toen roodkapje een mooi boeket had, haastte ze zich naar het huis van grootmoeder, ze was al vlakbij, toen ze zag dat de voordeur openstond. “dat zal wel zijn omdat grootmoeder ziek is,” dacht het meisje en stapte de kamer in. ze riep opgewekt: "dag grootmoeder !" er kwam geen antwoord. "misschien slaapt ze wel," dacht roodkapje en liep op het bed toe.</p>
        <p>wat zag grootmoeder er raar uit! roodkapje zei: "grootmoeder, wat heeft u ineens grote oren ! " van onder de dekens bromde de wolf: "daar kan ik je beter mee horen." roodkapje merkte op: "maar wat heeft u ineens grote ogen !" de wolf gromde terug: "daar kan ik je beter mee zien." toen vroeg roodkapje weer: "grootmoeder, waarom heeft u van die vreemde, grote handen?" toen brulde de wolf: " daar kan ik je beter mee pakken ! " de wolf smeet de dekens van zich af. hij greep het arme meisje en met één hap verslond hij haar.</p>
        <p>grootmoeder en roodkapje lagen wel wat zwaar op de maag van de wolf. hij besloot wat te rusten en kroop weer in bed. even later lag hij te snurken.
op dat moment kwam de jager voorbij het huis van grootmoeder, hij dacht: “wat hoor ik? laat ik maar even een kijkje gaan nemen bij grootmoeder.” de jager deed de deur van het huisje open. meteen zag hij de wolf in bed liggen. hij pakte zijn geweer om op de wolf te schieten, toen bedacht hij zich omdat de wolf grootmoeder misschien had opgeslokt, hij hoopte dat hij de arme vrouw nog kon redden, hij zette zijn geweer in een hoek van de kamer en trok zijn mes. met een lange haal sneed hij de buik van de wolf open. hij zag iets roods, het bewoog, even later stak roodkapje haar hoofd uit de buik van de wolf. ze haalde diep adem en zei: “heel hartelijk bedankt, lieve jager, maar kunt u ook iets voor mijn oma doen?” de jager gaf toen nog een haal met zijn vlijmscherpe mes. even later was grootmoeder ook verlost, zij was er erger aan toe dan roodkapje, maar na een uurtje was ook zij weer de oude.</p>
        <p>de jager begroef de dode wolf. roodkapje pakte haar mandje uit. ze stalde alles uit op tafel. de bloemen die roodkapje had geplukt, werden in een vaas gezet, zo werd het avontuur afgesloten met een uitgebreid feestmaal. iedereen was blij en roodkapje nam zich eens en voor altijd voor om nooit meer de raad van haar moeder in de wind te slaan.</p>
      </div>
    </body>
  </text>
</TEI>
