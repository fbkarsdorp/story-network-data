<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Spook, ruiter, winkelmevrouw</title>
        <author>Anno Annink</author>
        <author>Co Loerakker; 1949-</author>
        <respStmt>
          <resp>Transcribed by</resp>
          <name>Folgert Karsdorp</name>
          <name>Marten van der Meulen</name>
        </respStmt>
        <respStmt>
          <resp>Encoded by</resp>
          <name>Folgert Karsdorp</name>
        </respStmt>
      </titleStmt>
      <publicationStmt>
        <publisher>Meertens Institute / Radboud University</publisher>
        <pubPlace>Amsterdam / Nijmegen</pubPlace>
        <date>2016-04-14</date>
        <idno>DRRH0270</idno>
      </publicationStmt>
      <notesStmt>
        <note/>
      </notesStmt>
      <sourceDesc>
        <biblFull>
          <titleStmt>
            <title>Spook, ruiter, winkelmevrouw</title>
            <author>Anno Annink</author>
            <author>Co Loerakker; 1949-</author>
          </titleStmt>
          <publicationStmt>
            <publisher>Bussum Van Holkema &amp; Warendorf Antwerpen Standaard</publisher>
            <date>cop. 1981</date>
          </publicationStmt>
          <sourceDesc>
            <p>No source: this is an original work</p>
          </sourceDesc>
        </biblFull>
      </sourceDesc>
    </fileDesc>
  </teiHeader>
  <text>
    <body>
      <div>
        <p>Roodkapje en de lieve wolf</p>
        <p>Femke ligt in bed. Nu nog een verhaaltje. "Wat moet ik vertellen?" vraagt haar vader. "Roodkapje!" "Goed. Er was eens meisje en die heette..." "Roodkapje," zegt Femke. "Nee, ze heette Liesje," zegt haar vader. "Maar iedereen noemde haar Roodkapje, want ze had altijd een rood mutsje op.</p>
        <p>Op een dag zei de moeder van Roodkapje: 'Roodkapje, wil jij deze koekjes naar grootmoeder brengen?' Nou, dat wou Roodkapje wel. Toen kreeg ze een mandje aan haar arm, daar zaten de koekjes in. 'Op het paadje blijven, hoor!' zei haar moeder nog. En daar ging Roodkapje: over het paadje náár het bos en over het paadje dóór het bos, want grootmoeder woonde aan de andere kant van het bos.</p>
        <p>Eerst ging alles goed. Maar na een poosje zag Roodkapje een bloemetje staan, een mooi rood bloemetje. Ze boog zich voorover, zo ver als ze kon, maar ze kon er niet bij. Toen deed ze één stap van het paadje af en toen kon ze het bloemetje plukken.</p>
        <p>O, en daar stond er nog één. En nog één. En nog één. Roodkapje liep steeds verder van het paadje af en ze plukte steeds meer bloemetjes. Op het laatst had ze een hele bos: rode bloemetjes en witte, en gele bloemetjes en blauwe.</p>
        <p>'Hee, meisje, zullen wij samen bloemetjes plukken?' O, dat was de wolf! 'Eh, nee,' zei Roodkapje. 'Ik moet naar... eh... grootmoeder. Eh... naar het paadje... en de koekjes,' zei Roodkapje en ze holde terug naar het paadje. Maar de wolf had alles gehoord en die hield ook wel van koekjes. Hij ging gauw naar het huisje van grootmoeder, zomaar tussen de bomen door. Daardoor was hij er eerder dan Roodkapje.</p>
        <p>Toen Roodkapje bij het huisje kwam, was de wolf er al. En toen Roodkapje de deur opendeed, zag ze de wolf in bed liggen. 'Hé, wolf,' zei Roodkapje, 'wat heb je een grote oren!'"</p>
        <p>Vader Willem tikt tegen Femkes oor.</p>
        <p>"'Ja,' zei de wolf, 'dan kan ik je beter horen! 'En wat een grote ogen!' 'Dan kan ik je beter zien.' 'En wat een grote mond!' 'Dan kan ik beter...koekjes eten en... kusjes geven!'"</p>
        <p>En vader Willem geeft Femke een zoen op haar neus en op haar voorhoofd en op...</p>
        <p>"Nee," zegt Femke. "Vertellen!"</p>
        <p>"Maar toen kwam de jager," zegt haar vader. "En die heeft de wolf weggejaagd."</p>
        <p>"Doodschieten!" zegt Femke. "De jager schoot de wolf dood."</p>
        <p>"Niks hoor," zegt haar vader. "Zo'n aardige wolf: die gaan we toch niet doodschieten?"</p>
        <p>Femke zegt: "Als oma voorleest, schiet de jager de wolf dood."</p>
        <p>"Nou," zegt haar vader, "maar deze jager heeft de wolf weggejaagd. En toen gingen ze allemaal koekjes eten: grootmoeder en Roodkapje en de jager. En de wolf kreeg ook een paar koekjes, want het was een lieve wolf.</p>
        <p>En nou is het verhaaltje uit. Nou ga je lekker slapen."</p>
        <p>Femke vraagt: "Wat gaan we morgen doen?"</p>
        <p>"Opstaan, kleren aan, ontbijten, eh... wandelen.</p>
        <p>Morgen is het zaterdag, dan zijn we allemaal thuis."</p>
        <p>Oja, dat is waar ook. Nou weet Femke het weer.</p>
        <p>"Zo," zegt haar vader, "en nou gauw gaan slapen. En niet meer roepen. Welterusten."</p>
        <p>"Welterusten."</p>
        <p>"Dag schat."</p>
        <p>"Da-ag."</p>
        <p>"Tot morgen."</p>
        <p>"Tot morgen."</p>
      </div>
    </body>
  </text>
</TEI>
