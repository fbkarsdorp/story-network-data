<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Roodkapje spelen</title>
        <author>Dagmar Stam; 1945-</author>
        <author>Eclaire Francine Marie Oomen; 1960-</author>
        <author>Gerhard Jaeger</author>
        <respStmt>
          <resp>Transcribed by</resp>
          <name>Folgert Karsdorp</name>
          <name>Marten van der Meulen</name>
        </respStmt>
        <respStmt>
          <resp>Encoded by</resp>
          <name>Folgert Karsdorp</name>
        </respStmt>
      </titleStmt>
      <publicationStmt>
        <publisher>Meertens Institute / Radboud University</publisher>
        <pubPlace>Amsterdam / Nijmegen</pubPlace>
        <date>2016-04-14</date>
        <idno>DRRH0189</idno>
      </publicationStmt>
      <notesStmt>
        <note/>
      </notesStmt>
      <sourceDesc>
        <biblFull>
          <titleStmt>
            <title>Roodkapje spelen</title>
            <author>Dagmar Stam; 1945-</author>
            <author>Eclaire Francine Marie Oomen; 1960-</author>
            <author>Gerhard Jaeger</author>
          </titleStmt>
          <publicationStmt>
            <publisher>[Amsterdam] Van Goor</publisher>
            <date>1992</date>
          </publicationStmt>
          <sourceDesc>
            <p>No source: this is an original work</p>
          </sourceDesc>
        </biblFull>
      </sourceDesc>
    </fileDesc>
  </teiHeader>
  <text>
    <body>
      <div>
        <p>Tommie en Saartje wandelen met papa en mama in het bos. 'Ik weet wat leuks!' zegt papa. 'We gaan Roodkapje en de wolf spelen!' 'Jaaa!’ roept Tommie. 'Ik ben Roodkapje!' 'En ik grootmoeder!' roept Saar. 'Goed,' zegt papa. 'Dan ben ik de wolf.' Mama bindt Tommie een rode zakdoek om zijn hoofd. 'Hier heb je een mandje met lekkers,' zegt ze. 'Breng het maar naar grootmoeder, want die is ziek.’</p>
        <p>'Waar woont grootmoeder dan?' vraagt Tommie. 'Aan het einde van dit paadje is haar huis,' zegt papa. 'Draai je om en tel tot tien, dan beginnen we.' Tommie doet zijn ogen dicht. 'Een, drie, zeven, vijf, tien, ik kom!' roept hij. Tommie gluurt in de picknickmand. Mmmm, wat een lekkere dingen.</p>
        <p>'Whoehoe! Ik ben de wolf!’ klinkt het plotseling. 'O, dag wolf,' zegt Tommie. 'Wat doe je zo alleen in het bos?' 'Nee suffie!' zegt papa 'Dat moet ik toch zeggen!' 'Zeg Roodkapje, wat doe je zo alleen in het bos?' vraagt de wolf. 'Ik ga naar grootmoeder,' zegt Roodkapje, 'koekjes brengen.' 'Zo, zo,' zegt de wolf. 'Is je grootmoeder lekker dik?' 'Nee!' zegt Tommie. 'Ze is ziek!’ 'Ooo! Arme grootmoeder!' zegt de wolf. 'Dan vindt ze het vast heel fijn als je wat bloemetjes voor haar plukt. Kijk, daar verderop staan er een heleboel!’</p>
        <p>Tommie gaat bloemen zoeken. Nou, ik zie er helemaal geen, hoor,' mompelt hij. Tommie loopt en loopt ...</p>
        <p>... en na een tijdje vindt hij toch een plekje waar mooie gele bloemen groeien. Hij zet zijn mandje op de grond en plukt er een heleboel.</p>
        <p>Wat heb ik een honger gekregen!' zegt Tommie. Hij kijkt in het mandje. Mmmm, chocoladekoekjes en appels! Grootmoeder vindt het vast wel goed als ik een koekje neem, denkt Tommie. Dat smaakt lekker! 'Ik neem er nog een. Dat vindt ze vast niet erg.' En dan zijn alle koekjes zomaar op.</p>
        <p>Tommie denkt na. Hoe ging het verhaaltje van Roodkapje nou verder? Hij weet het niet meer zo goed. Ging ze nou naar het huisje van de heks van peperkoek, of kwam er een draak? 'Ha! Ik weet het al!' roept hij. 'Ik moet gaan slapen en dan komt de prins mij wakker kussenI' Tommie gaat liggen in het gras en al gauw valt hij in slaap.</p>
        <p>Intussen zitten mama en grootmoeder en de wolf te wachten op Tommie. 'Waar blijft Roodkapje nou?' vraagt mama. 'Tommie zal toch niet verdwaald zijn?'</p>
        <p>'Kom!’ zegt papa. 'We gaan zoeken!' 'Tommie!' roepen ze alledrie. 'Roodkapje! Waar ben je?' Maar Roodkapje roept niet terug. Roodkapje slaapt.</p>
        <p>Waf! Waf! Flappie heeft Roodkapje gevonden. Tommie gaat rechtop zitten en wrijft in zijn ogen. 'Ben jij de prins?' vraagt hij aan Saartje. 'Nee,' zegt Saartje. ' Ik ben grootmoeder en wij zaten op jou te wachten, maar je kwam niet!’ 'Omdat ik op de prins aan het wachten was!' zegt Tommie. 'En die kwam ook al niet. En toen kreeg ik zo'n honger!'</p>
        <p>Saartje kijkt in het picknickmandje. 'Nou, daar zit ook niet veel meer in!' zegt ze. Papa en mama moeten lachen om Tommies verhaal. 'Kom Roodkapje en grootmoeder, we gaan naar huis!' ‘Ooo!’ roept Saar. 'Grootmoeder is ziek, ze kan niet meer zo ver lopen, hoor!' Saartje mag op papa's schouders zitten en Tommie op die van mama. En daar eten ze lekker hun appeltje op.</p>
      </div>
    </body>
  </text>
</TEI>
