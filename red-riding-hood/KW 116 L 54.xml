<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Nieuwe kindergedichtjes</title>
        <author>Prudens Van Duyse; 1804-1859</author>
        <respStmt>
          <resp>Transcribed by</resp>
          <name>Folgert Karsdorp</name>
          <name>Marten van der Meulen</name>
        </respStmt>
        <respStmt>
          <resp>Encoded by</resp>
          <name>Folgert Karsdorp</name>
        </respStmt>
      </titleStmt>
      <publicationStmt>
        <publisher>Meertens Institute / Radboud University</publisher>
        <pubPlace>Amsterdam / Nijmegen</pubPlace>
        <date>2016-04-14</date>
        <idno>DRRH0169</idno>
      </publicationStmt>
      <notesStmt>
        <note/>
      </notesStmt>
      <sourceDesc>
        <biblFull>
          <titleStmt>
            <title>Nieuwe kindergedichtjes</title>
            <author>Prudens Van Duyse; 1804-1859</author>
          </titleStmt>
          <publicationStmt>
            <publisher>Gent</publisher>
            <date>1849</date>
          </publicationStmt>
          <sourceDesc>
            <p>No source: this is an original work</p>
          </sourceDesc>
        </biblFull>
      </sourceDesc>
    </fileDesc>
  </teiHeader>
  <text>
    <body>
      <div>
        <p>ROODKAPJE.</p>
        <p>Roodkapje telde zeven jaer : 
Zy was een eenig kind, 
Van moeder en van grootemoê, 
Op 't teederste bemind.</p>
        <p>Naer 't roode kapje alom genoemd, 
Dat grootemoê haer gaf, 
Ging zy des Zondags ook daer meê, 
En leide 't schier nooit af.</p>
        <p>“Roodkapje, kom eens nader, kind; 
Geef my een zachten zoen!” 
De kleine zoende gul en goed, 
En moeder zeide toen :</p>
        <p>“Hoor, blyft ge zoet den heelen dag 
In wat ge deedt of liet, 
Op morgen pannekoekjes dan, 
En 'k zie op 't suiker niet.”</p>
        <p>Geen vrouwtje bakte beter die 
Gansch Vlaendren door en rond.
Geen moedertje aen een hollandsch kraem, 
Die beter dat verstond.</p>
        <p>Het kind bleef zoet den heelen dag 
In wat ze deed of liet.
Men bakte reeds des morgens vroeg, 
En zag op 't suiker niet.</p>
        <p>“Wat zyn die pannekoekjes goed! 
Nu at ik er genoeg.
Maer, moedertje, zoo ik er eens 
Aen grootemoê wat droeg ?”</p>
        <p>“Welnu, de morgenstond is schoon; 
Trek op naer grootemoê, 
En draeg haer vlug door 't frissche bosch 
Wat pannekoekjes toe.”</p>
        <p>Haer huisje stond in 't diepe bosch, 
Vol kronkelige paên;
Maer komen kon men tot die woon 
Schier door een regte baen.</p>
        <p>'t Rood kapje, dat zoo wel haer ging, 
Pronkte op haer hoofdje ras.
Hoe aerdig toch die lieve meid 
Met zulk een tooisel was!</p>
        <p>Zy dekte met een witten doek 
Het korfje lekkergoed.
De moeder, by den laetsten kus, 
Sprak : “Zoete kind, maek spoed.</p>
        <p>Ik bid, keer nog voormiddag weêr; 
Blyf nergens, nergens staen.
En wie u spreke, en wie u lokk', 
Vervolg altyd uw baen.”</p>
        <p>“Ik zal,” riep 't meisje, en liep al voort, 
Het korfjen in de hand, 
En keek nog driemael, lachend, om, 
En was al ver in 't land,</p>
        <p>Aen d'ingang van het bosch, vond zy 
Den Wolf, en dees begon, 
Verzachtend zyne ruwe stem, 
Zoo goed de fielt maer kon:</p>
        <p>“Waer henen toch zoo vroeg in 't bosch ?” 
“Heer Wolf, naer grootemoê; 
Ik drage haer, gelyk ge ziet,
Dees pannekoekjes toe.”</p>
        <p>“Myn zoete kind, wat zyt ge mooi! 
Hoe zwiert uw blonde hair! 
Wat staet dat roode kapje wel! 
Een Engeltje, voorwaer.</p>
        <p>Ga stilletjes maer voort.., ik waek; 
Geen schepsel doet u zeer.” 
Roodkapje boog tot op den grond, 
En zeide : “Dank, mynheer.”</p>
        <p>Kompeer de Wolf ging nog wat meê, 
En wenschte dan vaerwel.
“Vaerwel! “ herhaelde 't kind, en dacht : 
Dat is een goed gezel.</p>
        <p>Kompeer had graeg haer beet gehad, 
Maer vreesde, dat ze in nood 
Op boomekappers roepen mogt, 
Voor wie hy meermaels vlood.</p>
        <p>“Wat lachend kruid! wat bloemtjes lief! 
Hoe blank en geel!.., volschoon.
Kom, pluk ik hier voor grootemoê 
Een lieve bloemekroon.</p>
        <p>Een vlinder !... mooi.., lazuer en goud.
Ik gryp.., hy is geknapt.
Hy fladdert weg… kom, vlindertje !...
Helaes, hy is me ontsnapt.”</p>
        <p>Een bloemtje hier, een vlinder daer, 
Verleidde ’s meisjes oog, 
En vóór ze aen 't needrig dakje kwam, 
Klom reeds de zonne hoog.</p>
        <p>Klop, klop, klop, klop ....
“Wie, die daer klop!” 
“Roodkapje, grootemoê,
Ik zelve.“ -- “Hef de klink maer op, 
En trek het deurtje toe.”</p>
        <p>Hoe ruw is hare stem, denkt zy, 
Schoon zy geen kwaed vermoedt.
Vast een verkoudheid : nu, daertoe 
Zyn pannekoekjes goed.</p>
        <p>Roodkapje hief de klink al op, 
Als iemand henenvloog, 
Van uit het naeste kreupelhout, 
Bleek, en met bevend oog.</p>
        <p>“Des doods zyt gy, riep grootemoê, 
Roodkapje, zoo ge ontsluit”. 
Des meisjes neef sprong tevens toe, 
En zag er aeklig uit.</p>
        <p>Hy stampvoet op het deurtje, en plots 
Ontploft zyn schietgeweer, 
En, tuimlend uit den bedde, stort 
De Wolf doorschoten neêr.</p>
        <p>Dood lag hy, met de breede muts 
Van grootmoê op den kop : 
Vast dat ik dit onnoozel kind, 
Zoo dacht hy, netjes fop.</p>
        <p>Maer grootmoê die van huize ging, 
Toen hy er binnensloop, 
Loerde alles door een spleetjen af, 
En raedde ligt zyn hoop.</p>
        <p>Zy zag Kompeer te bedde gaen 
Met hare muts, den guit, 
En steken stil den zwarten kop 
De witte dekens uit.</p>
        <p>Zyn oogen brandden in dien kop, 
Gelyk een laeije vonk.
Zy wist, hoe gretig hy het bloed 
Van jonge meisjes dronk.</p>
        <p>Ach, waer' Roodkapjen ingetreên, 
Gewis, het monster had 
De onnoozele naer 't bed gelokt, 
En by de keel gevat.</p>
        <p>Roodkapje bloosde om hare schuld, 
En weende, en zwoer voortaen 
Eene eeuwige gehoorzaemheid 
Aen 't moederlyk vermaen.</p>
      </div>
    </body>
  </text>
</TEI>
