<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Roodkapje versjes van Clinge Doorenbos</title>
        <author>Johannes Pieter Jacobus Helmich Clinge Doorenbos; 1884-1978</author>
        <respStmt>
          <resp>Transcribed by</resp>
          <name>Folgert Karsdorp</name>
          <name>Marten van der Meulen</name>
        </respStmt>
        <respStmt>
          <resp>Encoded by</resp>
          <name>Folgert Karsdorp</name>
        </respStmt>
      </titleStmt>
      <publicationStmt>
        <publisher>Meertens Institute / Radboud University</publisher>
        <pubPlace>Amsterdam / Nijmegen</pubPlace>
        <date>2016-04-14</date>
        <idno>DRRH0204</idno>
      </publicationStmt>
      <notesStmt>
        <note>No. 212 B</note>
      </notesStmt>
      <sourceDesc>
        <biblFull>
          <titleStmt>
            <title>Roodkapje versjes van Clinge Doorenbos</title>
            <author>Johannes Pieter Jacobus Helmich Clinge Doorenbos; 1884-1978</author>
          </titleStmt>
          <publicationStmt>
            <publisher>[Amsterdam] Mulder Holland</publisher>
            <date>[1979]</date>
          </publicationStmt>
          <sourceDesc>
            <p>No source: this is an original work</p>
          </sourceDesc>
        </biblFull>
      </sourceDesc>
    </fileDesc>
  </teiHeader>
  <text>
    <body>
      <div>
        <p>Daar was een lief, leuk, schattig meisje, 
Ze was nog jong, ze was zes jaar; 
Ze droeg altijd een klein rood kapje, 
Roodkapje noemde ieder haar.</p>
        <p>Haar Moeder zei: “Je moet vanmiddag 
Eens naar je zieke Oma gaan, 
Dan kun je haar vast wat lekkers brengen, 
Zij woont hier niet zo ver vandaan.</p>
        <p>Maar in het bos daar is een wolf hoor, 
Dus luister goed naar wat ik zeg: 
Géén bloemen plukken in de bosjes, 
Blijf lopen op de grote weg."</p>
        <p>Maar toen Roodkapje in een bosje 
Héél mooie bloemetjes zag staan 
Dacht zij: ik zal voor zieke Oma 
Tóch maar 'n boeketje plukken gaan.</p>
        <p>En toen kwam daar inééns een wolf aan! 
Hij zei heel vriend'lijk: “Kiekeboe, 
Zeg, waar ga jij naar toe, Roodkapje?" 
Ze zei: “Naar zieke Oma toe."</p>
        <p>De wolf liep hard naar Oma's huisje 
En op de voordeur klopte hij; 
“Wie is daar?" vroeg de zieke Oma, 
Waarop de wolf “Roodkapje" zei.</p>
        <p>“O, kom maar binnen lief kindje, 
Dat vind ik heel erg lief van jou"; 
Maar toen zag Oma daar de wolf staan,
Wat schrok die arme zieke vrouw!</p>
        <p>Hap! zei de hongerige wolf toen 
En at Roodkapjes Oma op; 
Toen trok hij Oma's nachtjapon aan, 
Zette haar nachtmuts op zijn kop</p>
        <p>Hij kroop heel diep onder de dekens 
Daar in het bed van d'arme vrouw 
En bleef geduldig liggen wachten, 
Totdat Roodkapje komen zou...</p>
        <p>Roodkapje klopte op de voordeur, 
De wolf riep: “Kom maar binnen, schat!"
Roodkapje dacht: Oma heeft keelpijn, 
O, wat een rare stem is dat.</p>
        <p>En toen ze binnen kwam toen dacht ze: 
Wat ziet Oma er toch gek uit! 
Wat heeft ze reuze-grote oren, 
Wat bruin en harig is haar huid!</p>
        <p>En wat heeft Oma rare ogen! 
't Is of ze bang is voor het licht; 
Ik vind haar wel héél erg veranderd 
En mis haar vriendelijk gezicht.</p>
        <p>“Dag lieve Oma", zei ze zachtjes
En dacht: wat doet Oma toch raar; 
Toen sprong inééns de wolf het bed uit, 
At háár óók op, met huid en haar!</p>
        <p>Een jager, die daar net voorbij kwam 
Had het gezien, zijn schrik was groot; 
Hij rende vliegensvlug naar binnen
En schoot de wolf met één schot dood.</p>
        <p>Hij sneed de dikke wolfsbuik open
En was heel blij met wat hij zag,
Want d'oude Oma, en Roodkapje 
Kwamen spring-levend voor de dag.</p>
        <p>Ze waren wél heel erg geschrokken, 
Maar keken vrolijk weer in 't rond 
En Oma kreeg de mand met lekkers, 
Wat zij natuurlijk heerlijk vond.</p>
        <p>En Oma kon maar niet begrijpen 
Hoe het gegaan was allemaal; 
Daarom vertelde toen Roodkapje 
Haar avontuurlijke verhaal.</p>
        <p>En Oma zat van schrik te beven, 
Zij knuffelde en zoende haar: 
“Door bloemetjes voor mij te plukken
Lief kind, kwam jij in dóódsgevaar!"</p>
        <p>Toen dacht Roodkapje aan haar Moeder,
Die haar nog zó gewaarschuwd had: 
Roodkapje, als je door het bos gaat, 
Blijf dan áltijd op 't gróte pad.</p>
        <p>En toen ze thuis kwam zei haar Moeder: 
“Wat ben je Iáát! 'k werd ongerust"; 
Roodkapje zei wat er gebeurd was  
En toen -- heeft Moeder haar gekust.</p>
      </div>
    </body>
  </text>
</TEI>
