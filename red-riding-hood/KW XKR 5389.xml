<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Roodkapje met 28 plaatjes om in te plakken</title>
        <author>Ko Koster pseud. van Franciscus Henricus Meijer</author>
        <author>Jacob Ludwig Carl Grimm; 1785-1863</author>
        <author>Wilhelm Carl Grimm; 1786-1859</author>
        <respStmt>
          <resp>Transcribed by</resp>
          <name>Folgert Karsdorp</name>
          <name>Marten van der Meulen</name>
        </respStmt>
        <respStmt>
          <resp>Encoded by</resp>
          <name>Folgert Karsdorp</name>
        </respStmt>
      </titleStmt>
      <publicationStmt>
        <publisher>Meertens Institute / Radboud University</publisher>
        <pubPlace>Amsterdam / Nijmegen</pubPlace>
        <date>2016-04-14</date>
        <idno>DRRH0342</idno>
      </publicationStmt>
      <notesStmt>
        <note>Naar de gebroeders Grimm Gebroeders Grimm zijn Jacob en Wilhelm Grimm K-nummer K 1392 Datering schatting gebaseerd op K-nummer tussen 1941 en 1947</note>
      </notesStmt>
      <sourceDesc>
        <biblFull>
          <titleStmt>
            <title>Roodkapje met 28 plaatjes om in te plakken</title>
            <author>Ko Koster pseud. van Franciscus Henricus Meijer</author>
            <author>Jacob Ludwig Carl Grimm; 1785-1863</author>
            <author>Wilhelm Carl Grimm; 1786-1859</author>
          </titleStmt>
          <publicationStmt>
            <publisher>[S.l. s.n. ]</publisher>
            <date>[ca. 1943]</date>
          </publicationStmt>
          <sourceDesc>
            <p>No source: this is an original work</p>
          </sourceDesc>
        </biblFull>
      </sourceDesc>
    </fileDesc>
  </teiHeader>
  <text>
    <body>
      <div>
        <p>In een woud, waar duiven koerden, 
In het groenend kreupelhout, 
Maar ook wilde wolven huilden, 
Stond een huisje, leuk gebouwd.</p>
        <p>In dat huisje woonde een moeder, 
Die maar één dochtertje bezat, 
Dat pas zeven jaren telde 
En een klein rood kapje had.</p>
        <p>Grootma had haar dit gegeven, 
Wat ze heel erg prettig vond.
Ieder noemde haar nu Roodkapje 
Omdat het zo aardig stond.</p>
        <p>Roodkapje was soms ongehoorzaam.
Dat deed moeder veel verdriet, 
Want als moeder haar wat opdroeg, 
Deed ze dit eenvoudig niet.</p>
        <p>Eens was moeder aan 't bakken 
In de keuken, op 't fornuis.
Roodkapje voerde haar kippen 
Maar ze kwam weldra in huis.</p>
        <p>En riep: “Moe, wat ruikt dat heerlijk,
Wat is dat voor lekker iets?
Ik zou best eens willen proeven.
Toe, zeg moeder, krijg ik niets?"</p>
        <p>“Wat dat is, moet je maar raden," 
Zeide moeder heel spontaan.
“Nu, dan raad ik: oliekoeken," 
Sprak Roodkapje heel voldaan.</p>
        <p>“Mis, het zijn geen oliekoeken," 
Plaagde toen haar moeder weer.
Roodkapje werd ongeduldig
En ze raadde nog een keer.</p>
        <p>Eindelijk verklapte moeder: 
“Ik bak wafeltjes, mijn kind, 
Die ik strakjes, als ze klaar zijn, 
Netjes in een mandje bind."</p>
        <p>“Eentje zal ik er bewaren, 
De andere moeten worden weggebracht.
Want ik wil ze Grootma geven, 
Die er al een dag op wacht".</p>
        <p>“Mag ik niet één wafel eten?" 
Drong Roodkapje verder aan.
“Daarna zal ik zonder dralen, 
Rechtstreeks naar mijn Opoe gaan!"</p>
        <p>Moeder wou hier niets van weten, 
Want ze sprak heel duidelijk toen: 
“Strakjes mag je wafels eten, 
Maar nu eerst die boodschap doen!"</p>
        <p>“Denk er om", waarschuwde moeder, 
“Rechtdoor naar je Opoe gaan.
En in 't bos geen bloemen plukken, 
Of soms ergens blijven staan"</p>
        <p>Want Roodkapje hield van bloemen, 
Die daar groeiden in het bos,
En ze luisterde ook dikwijls 
Naar de krekels in het mos.</p>
        <p>Graag ook bleef ze wel eens kijken 
Naar de houthakkers in 't woud,
Die de dikke bomen hakten 
Uit het dichte kreupelhout.</p>
        <p>Moeder maande bij het heengaan: 
“Kindje, luister nog eens goed 
Loop terstond naar Opoe's huisje, 
Opdat je niet de wolf ontmoet!</p>
        <p>Want de houthakkers die zagen  
Hem al sluipen door het woud.
En 't zou verschrikkelijk wezen, 
Als ook gij 'm ontmoeten zoudt."</p>
        <p>Toen nam Roodkapje het mandje 
En ze gaf haar moe een zoen.
Daarna liep ze vlug het bos in, 
Om haar boodschap te gaan doen.</p>
        <p>Het zonnetje stond aan de hemel, 
Vogels zongen blij hun lied.
Vlinders fladderden langs de struiken, 
De boze wolf verscheen nog niet.</p>
        <p>Roodkapje liep steeds te zingen, 
Want ze voelde zich zo vrij.
Ze vergat haar moeders woorden, 
Huppelde opgewekt en blij.</p>
        <p>Eensklaps bleef Roodkapje stilstaan, 
Ze had een vreemd geluid gehoord: 
Maar het was de slag van bijlen, 
't Meisje liep weer spoedig voort.</p>
        <p>De mannen riepen: “Dag Roodkapje, 
Waar ga jij alleen naar toe?" 
“Ik doe 'n boodschap," zei het meisje, 
“Ik moet naar mijn Grootmoe toe."</p>
        <p>“Ha," riep één der mannen vrolijk, 
“Roodkapje brengt ons voor “diner" 
Lekkere, ronde, dikke wafels, 
Zeg, we zijn er mee tevreê!”</p>
        <p>“Deze wafels zijn voor Grootma, 
Die in bed ligt, daarop wacht".
“Kom", zei de man, “ga dan wat rusten, 
't Mandje is een hele vracht."</p>
        <p>Daar wou Roodkapje niets van weten, 
Dat had moeder niet gezegd.
Als ze hier nu wat ging rusten, 
Werd de weg niet afgelegd.</p>
        <p>En ze zei toen vastberaden, 
Dat ze aanstonds voort moest gaan 
En dat moeder haar gezegd had, 
Dat ze niet mocht blijven staan.</p>
        <p>Toen waarschuwden de houthakkers: 
“Roodkapje, dan maar opgepast, 
Dat je in de donk're bossen 
Niet door wolven wordt verrast!"</p>
        <p>“Want een wolf die heeft vaak honger
En hij is geweldig wreed.
En het is wel voorgekomen, 
Dat hij kleine meisjes eet!”</p>
        <p>Toen is de houthakker meegelopen 
Tot hij Grootmoe's huisje zag, 
Hier zou de wolf wel niet" meer komen.
En hij zei haar goeden dag.</p>
        <p>Toen de man weer huiswaarts keerde, 
Liep Roodkapje weer alleen.
Plots hoorde ze merels zingen,
Maar ze zag er nergens een.</p>
        <p>Zo mooi hoorde ze nooit zingen.
Ongemerkt bleef ze even staan.
Om de vogels op te zoeken, 
Besloot ze 't bos maar in te gaan.</p>
        <p>Daar groeiden de schoonste bloemen,
Die Roodkapje ooit had gezien.
Ze nam het mandje van haar schouder 
En plukte er een stuk of tien.</p>
        <p>Ze wou een grote ruiker maken, 
Van de mooiste die ze vond.
De vogels zongen steeds hun liedjes, 
In alle bomen in het rond.</p>
        <p>Nu verstond Roodkapje die vogels 
En het klonk overal vandaan: 
“Denk aan moeders raad, lief kindje, 
moet je niet naar Grootmoe gaan?"</p>
        <p>Maar Roodkapje wou niet horen, 
Ze liep nog verder in het bos, 
En ze plukte steeds meer bloemen, 
Onder de bomen uit het mos.</p>
        <p>Steeds opnieuw riepen de merels: 
“Denk aan moeders raad, lief kind, 
Hier in 't bos loeren de wolven, 
Weet, dat je je in gevaar bevindt!"</p>
        <p>Roekeloos liep Roodkapje verder 
Terwijl ze den wolf vergat, 
Die wat verder in de struiken, 
Op zijn prooi te wachten zat!</p>
        <p>Bijen zoemden in de rondte: 
“Roodkapje er dreigt gevaar." 
En de vogels riepen luider: 
"Kindjelief, de wolf is daar."</p>
        <p>En hun roepen werd steeds luider: 
“Denk aan moeders raad, lief kind," 
Duizend vogelkeeltjes kweelden: 
“Weet dat je je in gevaar bevindt."</p>
        <p>Toen Roodkapje weer wou bukken, 
Kraakten stappen in het woud.
Even later stond daar vóór haar, 
De wrede wolf in 't kreupelhout ....</p>
        <p>Roodkapje keek in zijn bek, die 
Angstaanjagend open stond.
En ze kon nu pas begrijpen, 
In welk gevaar ze zich bevond!</p>
        <p>'t Kind begon van angst te beven, 
Toen ze 't ondier daar zag staan.
Langzaam kwam het monster nader, 
Rechtstreeks op Roodkapje aan!</p>
        <p>“Wat doe je hier? Dat wil ik weten!” 
Riep de wolf met bars geluid.
“En wat draag je in dat mandje, 
Leg me dat eens even uit!’</p>
        <p>“’k Doe een boodschap voor m'n moeder 
Die mij straks heeft uitgestuurd 
Met wat wafels, voor m'n grootmoe, 
Want die woont hier in de buurt,"</p>
        <p>De wolf begon toen lief te knikken,
Er kwam een glimlach om zijn mond, 
Maar daar hij bang was, dat men loerde 
Keek hij daarbij voorzichtig rond.</p>
        <p>“Waarom heb je 't pad verlaten?" 
Zei de wolf toen met een lach.
“Weet je dan niet, dat je nimmer 
Met de wolven praten mag .... ?"</p>
        <p>Roodkapje keek wat verwonderd, 
De wolf leek lang nog niet zo kwaad.
Moeder had vast overdreven.
Ze versmaadde dus haar raad.</p>
        <p>“Moe dacht, dat u me zoudt pakken", 
Zei Roodkapje toen vrijuit.
“Maar ze schijnt zich te vergissen, 
U ziet er zo boos niet uit!”</p>
        <p>“Ook de houthakker vertelde, 
Dat u zo gevaarlijk bent, 
Maar nu ik hier sta te praten, 
Merk ik, dat hij u niet kent!'"</p>
        <p>“Wat de mensen allen praten, 
Is je reinste leugentaal.
'k Vind het werk'lijk," zei de wolf boos, 
“Een geweldig groot schandaal.</p>
        <p>Toen begon de wolf te vragen: 
“Woont je Grootmoe ginds alleen?" 
“Ja, meneer," zeide Roodkapje, 
“’k Ga er nu heel spoedig heen."</p>
        <p>“Grootmoe zal naar mij verlangen, 
Want ze ligt ginds ziek in bed.
Ze heeft om mij er in te laten, 
De deur maar op de klink gezet."</p>
        <p>De wolf zei: “Ga nu niet zo haastig, 
Maak maar eerst je ruiker klaar.
Stoor je maar niet aan je moeder, 
Want je bent toch ver van haar .... !”</p>
        <p>“Ik ga nu een eindje lopen, 
Pluk je beide handjes vol.
Van mij heb je niets te vrezen, 
Ik keer terug weer naar mijn hol."</p>
        <p>Weer zongen vogels in de bomen: 
“Denk aan moeders raad, mijn kind!” 
't Kind begreep maar niet hun roepen: 
“Weet, dat ge u in nood bevindt!”</p>
        <p>De wolf had reeds het bos verlaten.
Haastig spoedde hij zich op weg, 
Weldra stond hij voor het huisje, 
Nog verborgen bij de heg.</p>
        <p>Drie maal 'sloop hij rond de woning, 
Niemand was op 't erf te zien.
Toen ging hij 't hekje binnen, 
Wachtte daar een tel of tien.</p>
        <p>Hij klopte met beide klauwen, 
Daarna bleef hij rustig staan.
Tot hij binnen leven hoorde, 
En de deur was losgegaan.</p>
        <p>“Wie is daar?" werd er geroepen.
"t Was de stem van d'oude vrouw.
"Ikke, Grootmoe", riep het monster, 
“Mag ik trekken aan 't touw?"</p>
        <p>Grootmoe riep: “Ben jij 't Roodkapje? 
Kom er dan maar heel gauw in!” 
“Ja, Grootmoe", antwoordde 't monster,
“Ik ben het, is 't naar uw zin?"</p>
        <p>Toen sprong 't wilde beest naar binnen.
’t Vloog meteen naar Grootmoe's bed, 
De arme vrouw begon te gillen, 
Doch daar werd niet op gelet.</p>
        <p>Grootmoe wilde zich verweren, 
Opdat het monster wijken zou, 
Doch de wolf greep woest haar armen, 
En verslond de arme vrouw.</p>
        <p>Toen hij haar had opgegeten, 
Rustte hij eerst even uit,
En nam daarna zonder aarzelen 
Een afgrijselijk besluit:</p>
        <p>De wolf heeft Grootmoe's jak gestolen,
En haar slaapmuts opgezet.
Stapte daarna heel brutaalweg, 
Haastig in het grote bed.</p>
        <p>Ook bond hij nog enkele doeken, 
Om zijn lelijke ruige kop.
En juist toen hij dit gedaan had, 
Klonk het buiten: klop, klop klop!</p>
        <p>Roodkapje was 't huis genaderd, 
Er vloog 'n vogel naar het kind.
“Weet toch," riep het vlugge diertje, 
“Dat ge u in gevaar bevindt."</p>
        <p>'t Kind hoorde de vogel roepen.
Even bleef ze lachend staan.
Want ze kon ook nog niet weten, 
Wat de wolf juist had gedaan.</p>
        <p>Had Roodkapje door gelopen, 
En geen bloemetjes geplukt, 
Ongetwijfeld zou den wolf dan 
Al dit wreeds niet zijn gelukt.</p>
        <p>Nu kreeg 't kleine meisje honger.
Gaarne had ze wat gelust.
Zou Grootmoe haar een wafel geven.
Als ze straks was uitgerust?</p>
        <p>Maar toen moest ze eensklaps denken: 
“Wat klinkt Grootmoe's stem toch raar." 
't Kind begon wat bang te worden, 
En dat werd de wolf gewaar!</p>
        <p>Hij begon opnieuw te roepen: 
“Goed kind, open maar de poort, 
Loop dan vlug maar naar de deur toe, 
En trek daarna aan het koord."</p>
        <p>'t Meisje trok, de deur ging open.
Daar lag Grootmoe in het bed.
En de wolf was op z'n hoede! 
Daar is 't meisje, opgelet!</p>
        <p>Dadelijk vroeg Roodkapje vriendelijk, 
Hoe of het Grootmoe ging, 
Toen begon de wolf te hoesten, 
Tot de tong z'n bek uit hing.</p>
        <p>Roodkapje kreeg medelijden, 
Ze beklaagde 't arme mens.
“Kan ik iets voor U klaar maken? 
Hebt U soms een kleine wens?"</p>
        <p>Even bleef de wolf toen peinzen, 
Wat hij nu wel hebben wou.
Maar hij moest voorzichtig wezen, 
Met hetgeen hij zeggen, zou.</p>
        <p>“Weet je wat je doet, mijn kindje," 
Zei toen zacht het wrede beest, 
“Kom maar heel dicht bij me zitten, 
Dat verheugt me thans het meest."</p>
        <p>Roodkapje deed wat Grootmoe wilde 
Heel dicht zat ze nu bij 't bed.
Maar de wolf had ondertussen 
Heel zorgvuldig opgelet!</p>
        <p>'t Meisje schrok toen z'even later 
Grootmoe in haar ogen keek.
“Wat hebt U toch grote ogen." 
Zei ze helemaal van streek.</p>
        <p>“Dat is om goed te kunnen kijken,
Wie zich in mijn huis. bevindt!” 
“Wat hebt u een grote neus toch," 
Sprak opnieuw 't verbaasde kind.</p>
        <p>Dat is om goed te kunnen ruiken,"
antwoordde het beest toen weer: 
“Wat hebt U toch grote tanden," 
Vroeg het kind de derde keer.</p>
        <p>“Dat is om goed te kunnen eten," 
Antwoordde de wolf daarop.
Brullend greep hij toen Roodkapje 
En at haar wreedaardig op.</p>
        <p>Daarna is de wolf gaan slapen 
En hij snurkte daarbij luid.
Want hij was vermoeid geworden 
Na 't verslinden van zo'n buit!</p>
        <p>De houthakkers in de bossen 
Hadden het gegil gehoord.
En ze waren gauw gaan kijken, 
Wie de wolf toch had vermoord!</p>
        <p>Vlug maakten zij het monster open 
Gelukkig was 't nog juist op tijd, 
En Roodkapje en haar Grootmoe 
Werden beiden weer bevrijd!</p>
      </div>
    </body>
  </text>
</TEI>
