<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Luistersprookjes voor een goedenacht Roodkapje Hans en Grietje</title>
        <author>Jacob Ludwig Carl Grimm; 1785-1863</author>
        <author>Wilhelm Carl Grimm; 1786-1859</author>
        <respStmt>
          <resp>Transcribed by</resp>
          <name>Folgert Karsdorp</name>
          <name>Marten van der Meulen</name>
        </respStmt>
        <respStmt>
          <resp>Encoded by</resp>
          <name>Folgert Karsdorp</name>
        </respStmt>
      </titleStmt>
      <publicationStmt>
        <publisher>Meertens Institute / Radboud University</publisher>
        <pubPlace>Amsterdam / Nijmegen</pubPlace>
        <date>2016-04-14</date>
        <idno>DRRH0113</idno>
      </publicationStmt>
      <notesStmt>
        <note>Bew. naar de oorspr. uitg. van Jacob en Wilhelm Grimm</note>
      </notesStmt>
      <sourceDesc>
        <biblFull>
          <titleStmt>
            <title>Luistersprookjes voor een goedenacht Roodkapje Hans en Grietje</title>
            <author>Jacob Ludwig Carl Grimm; 1785-1863</author>
            <author>Wilhelm Carl Grimm; 1786-1859</author>
          </titleStmt>
          <publicationStmt>
            <publisher>Antwerpen ; Weesp De Ballon</publisher>
            <date>cop. 1988</date>
          </publicationStmt>
          <sourceDesc>
            <p>No source: this is an original work</p>
          </sourceDesc>
        </biblFull>
      </sourceDesc>
    </fileDesc>
  </teiHeader>
  <text>
    <body>
      <div>
        <p>Roodkapje</p>
        <p>Er was eens een lief, klein meisje. Iedereen die haar kende hield van haar. Op een keer kreeg ze van haar grootmoeder een kapje van rood fluweel en omdat het haar zo goed stond en ze niets anders meer wilde dragen, heette ze voortaan Roodkapje.</p>
        <p>Op een dag zei haar moeder: "Roodkapje, hier heb je een stuk honingkoek en een fles wijn. Breng die naar grootmoeder. Ze is ziek en zwak en het zal haar goed doen. Blijf netjes op het pad lopen, anders val je en breek je de fles, en dan heeft grootmoeder niets. En als je bij haar binnenkomt, vergeet dan niet 'Goedemorgen' te zeggen en kijk niet eerst overal rond!" "Ik zal doen wat u zegt", zei Roodkapje tegen haar moeder.</p>
        <p>Grootmoeder woonde in het bos, een half uur van het dorp. Toen Roodkapje in het bos wandelde, kwam ze de wolf tegen. Roodkapje wist niet dat het een gemeen dier was en ze was niet bang voor hem. "Dag Roodkapje!" zei hij. "Dag wolf!" "Waar ga je zo vroeg naartoe, Roodkapje?" "Naar grootmoeder." "Wat heb je daar in je mandje?" "Honingkoek en wijn. Grootmoeder, die ziek en zwak is, moet weer aansterken." "Waar woont je grootmoeder?" vroeg de wolf. "Een kwartier verderop in het bos, onder de drie eikebomen, staat haar huis", zei Roodkapje. De wolf dacht bij zichzelf: zo'n jong, mals ding, dat is een lekker hapje. Ze zal nog beter smaken dan dat oudje. Ik moet het slim aanleggen, zodat ik ze allebei te pakken krijg. Hij liep een poosje met Roodkapje mee; toen zei hij: "Roodkapje, kijk eens naar die mooie bloemen die hier overal staan.” Roodkapje keek op en toen ze de mooie bloemen zag, dacht ze: het zal grootmoeder plezier doen als ik een pas geplukte ruiker voor haar meebreng. Het is nog zo vroeg dat ik toch wel op tijd kom. Ze liep het pad af, het bos in en ging bloemen plukken. Als ze er een geplukt had, zag ze er verderop een staan die ze nog mooier vond en dan liep ze er naartoe en raakte steeds dieper in het bos.</p>
        <p>De wolf ging echter regelrecht naar het huisje van grootmoeder en klopte op de deur. "Wie daar?" "Doe open, het is Roodkapje met koek en wijn!" "Duw maar op de klink!" riep grootmoeder. "Ik ben te zwak om op te staan.” De wolf duwde op de klink en liep zonder een woord te zeggen regelrecht naar grootmoeder, die in bed lag, en slokte haar op. Toen trok hij haar kleren aan, zette haar muts op, ging in haar bed liggen en trok de gordijnen dicht.</p>
        <p>Roodkapje had de gehele tijd rondgedwaald om bloemen te plukken. Toen ze er zoveel bij elkaar had dat ze er geen meer dragen kon, dacht ze ineens weer aan grootmoeder. Ze ging op weg naar haar huisje. Ze was verbaasd dat de deur openstond. Toen ze binnenging, vond ze het er zo vreemd dat ze dacht: O, wat voel ik me vandaag angstig. Anders ben ik zo graag bij grootmoeder! Ze riep: "Goedemorgen!" maar kreeg geen antwoord. Toen ging ze naar het bed en trok de gordijnen open. Daar lag grootmoeder; ze had de muts ver over haar gezicht getrokken en zag er zo vreemd uit. "Maar grootmoeder, wat hebt u een grote oren!" zei ze wat angstig. "Dat is om beter te kunnen horen!" antwoordde grootmoeder met een hese stem. "Maar grootmoeder, wat hebt u een grote ogen!" "Dat is om beter te kunnen zien!" "Maar grootmoeder, wat hebt u verschrikkelijk grote tanden!” “Dat is om jou beter te kunnen opeten!” Nauwelijks had de wolf dat gezegd, of hij sprong uit bed en verslond het arme Roodkapje. Toen ging de wolf weer in bed liggen, viel in slaap en begon heel hard te snurken.</p>
        <p>Een jager liep juist langs het huisje en dacht: wat snurkt die oude vrouw! Ik moet toch eens kijken of haar iets scheelt. Hij ging het huisje binnen en zag de wolf in het bed liggen. Hij wilde zijn geweer richten, maar toen bedacht hij dat de wolf grootmoeder misschien opgegeten had. Daarom schoot hij niet, maar nam een schaar en begon de buik van de slapende wolf open te knippen. Toen hij een paar keer geknipt had, sprong Roodkapje eruit en riep: “Och, wat ben ik geschrokken, het was zo donker in de buik van de wolf!” Daarna kwam de oude grootmoeder er ook nog levend uit.</p>
        <p>Roodkapje haalde grote stenen. Daarmee vulden ze de buik van de wolf. Toen hij wakker werd, wilde hij uit bed springen maar de stenen waren zo zwaar dat hij meteen neerzonk en doodviel.</p>
        <p>Toen waren ze alle drie blij. Grootmoeder at de honingkoek en dronk de wijn die Roodkapje voor haar meegebracht had. Een paar dagen later was ze weer helemaal beter.</p>
      </div>
    </body>
  </text>
</TEI>
