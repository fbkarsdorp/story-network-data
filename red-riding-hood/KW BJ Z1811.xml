<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Zes oude sprookjes op rijm gebragt voor de lieve jeugd</title>
        <author>Cornelia Broers-de Jonge; 1864-1942</author>
        <respStmt>
          <resp>Transcribed by</resp>
          <name>Folgert Karsdorp</name>
          <name>Marten van der Meulen</name>
        </respStmt>
        <respStmt>
          <resp>Encoded by</resp>
          <name>Folgert Karsdorp</name>
        </respStmt>
      </titleStmt>
      <publicationStmt>
        <publisher>Meertens Institute / Radboud University</publisher>
        <pubPlace>Amsterdam / Nijmegen</pubPlace>
        <date>2016-04-14</date>
        <idno>DRRH0229</idno>
      </publicationStmt>
      <notesStmt>
        <note>Datering niet in Brinkman; de auteur publiceerde ander werk ca. 1910; schatting 191X Op voorplat het nummer 90</note>
      </notesStmt>
      <sourceDesc>
        <biblFull>
          <titleStmt>
            <title>Zes oude sprookjes op rijm gebragt voor de lieve jeugd</title>
            <author>Cornelia Broers-de Jonge; 1864-1942</author>
          </titleStmt>
          <publicationStmt>
            <publisher>[S.l.] [ s.n. ]</publisher>
            <date>[191-?]</date>
          </publicationStmt>
          <sourceDesc>
            <p>No source: this is an original work</p>
          </sourceDesc>
        </biblFull>
      </sourceDesc>
    </fileDesc>
  </teiHeader>
  <text>
    <body>
      <div>
        <p>Roodkapje.</p>
        <p>"Kom, Roodkapje," zei haar moe,
"Breng dit vlug naar grootmoe toe;
Wafels zijn 't en eiers, kind,
'k Hoop, dat zij ze lekker vindt.
Luister nu eens, liefje zeg,
Pluk geen bloemen onder weg,
Dwaal niet af in 't donkre woud,
Want dat 's waarlijk niet vertrouwd."</p>
        <p>In het bosch ziet z' onder 't gaan,
Zulke mooie bloemen staan,
Dat ze toch aan 't plukken gaat,
En niet hoort naar moeders raad.
Eensklaps komt een wolf in draf
Achter haar de hoogte af:
"Aardig meisje, zoo alleen?"
Vraagt de stouterd, "zeg, waarheen?"
"'k ga naar Grootmoe, zij is krank,
'k Breng haar wafels, eiers, drank.
Ginder woont ze, een kwartier
Is het zeker nog van hier."</p>
        <p>Gauw gaat nu de leeperd heen.
Grootje vindt hij heel alleen
Ziek te bed, en hij (hoe naar)
Eet haar op met huid en haar.
Vlug haar nachtmuts opgezet,
En nu gauw in grootje's bed.</p>
        <p>Klop, klop, klop! daar is Roodkapje,
"Dat is eerst een lekker hapje."
"Kom maar binnen, kleine guit,
Grootmoe mag het bed niet uit."</p>
        <p>'t Meisje doet de voordeur open,
En komt in de kamer loopen.
Maar hoe schrikt het arme kind,
Nu ze zóó haar Grootje vindt.</p>
        <p>Roodk.: "Wel, wat hebt u groote ooren!"
Wolf: "Kind, daar kan ik best mee hooren."
Roodk.: "En wat een neus!" Wolf: "Om mee te ruiken
Kan ik dien heel best gebruiken"
Roodk.: "Maar uw mond, wel sapperloot!
Neen, dien vond ik nooit zoo groot."
Wolf: "'k Heb dien mond om mee te eten,
Ben je dat misschien vergeten?"</p>
        <p>Wip! daar komt hij, en verslindt
In een oogwenk 't arme kind.</p>
      </div>
    </body>
  </text>
</TEI>
